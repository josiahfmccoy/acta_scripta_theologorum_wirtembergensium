<div>
<h5 style="text-align: center;">Τὸ πρῶτον.</h5>
<p>ΟΜΟΦΡΟΝΟΥΣΑΙ αἱ παρ’ ἡμῖν ἐκκλησίαι διδάσκουσι, τὸ τῆς κατὰ νίκαιαν γενομένης συνόδου δόγμα περὶ ἑνότητος τῆς θείας οὐσίας, καὶ τῶν τριῶν ὑποστάσεων, ἢ προσώπων ἀληθὲς εἶναι, καὶ χωρὶς παντὸς δισταγμοῦ πιστευτέον, μίαν μὲν δηλαδὴ θείαν οὐσίαν εἶναι, τήν τε λεγομένην καὶ οὐσαν θεὸν αΐδιον, ἀσώματον, ἀμέριστον, ἀμετρήτῳ δυνάμει, σοφίᾳ, ἀγαθότητι, κτίσαντα καὶ διατώζοντα πάντα, τά τε ὁρατὰ καὶ ἀόρατα. Ὑποστάσεις δὲ τρεῖς, ὁμοούσιους, ὁμοδυνάμους καὶ συναϊδίους, ἥγουν τὸν πατέρα καὶ τὸν υἱὸν καὶ τὸ πνεῦμα τὸ ἅγιον. Καὶ τῷ τῆς ὑποστάσεως ὀνόματι χρῷντην ἐν τῇ αὐτῇ σημασία, καθ’ ἥν καὶ οἱ ἐκκλησιαστικοὶ ξυγγραφεῖς ἐν ταύτῃ τῇ πραγματείᾳ αὐτῷ κέχρηνται, ἵνα μὴ μέρους ἤ ποιότητος ἐν ἄλλῳ ὑποκειμένης σημαιτικὸν ᾖ, ἀλλὰ τὸ ἰδιάζον, καὶ ἰδίως ὑφιστάμενον ἐμφαίνη.</p>
<p>Καταδικάζουσι δὲ πάσας αἱρέσεις, τὰς τὸδε τῆς ὀρθοδόξου πίστεως ἄρθρον βλασφημησούσας· Οἰονὲς τὴν μανιχαίων, δύο ἀρχὰς διαπλασάντων, τὸν μὲν τὸ ἀγαθὸν, τὴν δὲ τὸ πονηρόν· Καὶ τὴν τῶν ωαλεντινιανῶν, καὶ τῶν ἀρειανῶν, καὶ τῶν εὐνομιανῶν, καὶ τῶν μαωμετιστῶν, καὶ συνελόντι εἰπεῖν, πάσας τὰς τῶν ἄλλων τούτοις παραπλησίων. Προσέτι δὲ καὶ τὴν τῶν περὶ σαμοσατέα παῦλον, τῶν τὸ παλαιῶν καὶ νεωτέρων, οἵτινες διατεινόμενοι μίαν μόνον ὑποστασιν εἰναι, περὶ τοῦ λόγου, καὶ τοῦ ἁγίου πνεύματος, πανούργως τε καὶ ἀσεβῶς ῥητερεῦουσι, καὶ σοφίζονται· Ὡς οὐ διωρισμένων ὑποστάσεων οὐσῶν, ἀλλὰ τοῦ μὲν λόγου τὸν κατὰ τὴν φωνὴν προφορικὸν λόγον σημαίνοντος, τοῦ δὲ πνεῦματος κίνησίν τινα ἐν τοῖς οὖσι κεκτισμένην.</p>
</div>