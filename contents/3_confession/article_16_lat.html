<div>
<h4 style="text-align: center; font-style: italic;">XVI.</h4>
<p>De rebus civilibus docent,  quod legitimae ordinationes civiles, sint bona opera &amp; ordinationes Dei, &amp; quod Christianis liceat Magistratus gerere, exercere iudicia, iudicare res ex imperatoriis, &amp; aliis praesentibus legibus, supplicia iure constituere, iure bellare, militare, lege contrahere, tenere proprium, iusiurandum postulantibus magistratibus dare, ducere uxorem, nubere.</p>
<p>Damnabt Anabaptistas,  qui interdicunt haec civilia officia Christianis.</p>
<p>Damnant &amp; illos,  qui Evangelicam perfectionem non collocant in timore Dei &amp; fide, sed in deferendis civilibus officiis.</p>
<p>Quia Evangelium tradit iusticiam aeternam cordis,  non disipat politiam, aut oeconomiam, sed maxime postulat eas conservare, tanquam ordinationes Dei, &amp; in talibus ordinationibus exercere charitatem. Itaque Christiani necessario debent obedire magistratibus ac legibus, nisi cum iubent peccare. Tunc enim magis debent obedire Deo quam hominibus, Actor. 5.</p>
</div>