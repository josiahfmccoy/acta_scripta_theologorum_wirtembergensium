<div>
<h4 style="text-align: center;">Τὸ τέταρτον.</h4>
<p>Ἵνα δὲ τούτων τῶν εὐεργετημάτων τοῦ χριστοῦ, τῆς ἀφέσεως δηλαδὴ τῶν ἁμαρτιῶν, καὶ τῆς δικαιοποιΐας, καὶ ζωῆς τῆς αἰωνίου, ἐπιτυχᾶς γενώμεθα, διεταξεν ὁ χριστὸς τὴν τοῦ εὐαγγελίου ἀνακήρυξιν, δι’ ἧς αὖτην αἱ μεγαλοδωρίαι τοῦ λυτρωτοῦ ἡμῖν προσφέρονται. Ὡς γέγραπται ἐν τῇ κατὰ Λουκᾶν εὐαγγελικῇ διηγήσει, κεφαλαίῳ τῶν ἐσχάτῳ, κηρυχθῆναι δεῖν ἐπὶ τῷ ὀνόματι αὐτοῦ μετάνοιαν, καὶ ἄφεσιν ἁμαρτιῶν εἰς πάντα τὰ ἔθνη. Πάντων γὰρ ἀνθρώπων, ὡς προείρηται, τὸ τε φύσεως νοσερὸν καὶ ἀκάθαρτον περιβεβλημένων, καὶ πατρόθεν τε καὶ μητρόθεν ἁμαρτωλῶν γενηθέντων, καὶ τὸν θεῖον νόμον παραβαινόντων, καὶ μὴ φυλάττειν τὰς ἐντολὰς αὐτοῦ, μήτ’ ἐξ ὅλης τῆς καρδίας τὸν θεὸν ἀγαπᾷν δυναμένων, τὸ εὐαγγέλιον μέντοι καὶ τὰς ἁμαρτίας διελέγχει, καὶ τὸν μεσίτην καὶ λυτρωτὴν χριστὸν ἡμῖν ἀποδεικνύει, καὶ περὶ τῆς ἀφέσεως τῶν παραπτωμάτων ἡμᾶς μαθητεύει.</p>
<p>Χρὴ γὰρ ἐξελεγχομένων καὶ καταφωρωμένων διὰ τοῦ εὐαγγελίου τῶν ἁμαρτιῶν, τοὺς ἐμφόβους ἐπ’ αὐταῖς, καὶ κατανυσσομένους τὰς καρδίας, ἐπερεισθέντας ταῖς ἐπαγγελίαις, ἀναμφιβόλως καὶ ἄνευ δισταγμοῦ πιστεύειν, δωρεὰν διὰ τὸν χριστὸν, γενόμενον ὑπὲρ ἡμῶν θυσίαν, καὶ ἐξιλασάμενον ἡμῖν τὸν πατέρα, πασῶν ἡμᾶς ἁμαρτιῶν ἀφέσεως ἐπιτυγχάνειν, καὶ ἐνώπιον τοῦ θεοῦ δικαιοῦσθαι. Τοιγαροῦν εἰ καὶ ἀπαιτεῖ τὸ εὐαγγέλιον τὴν μετάνοιαν, ὅμως δι’ εἰς τὸ βεβαίαν εἶναι τὴν ἄφεσιν τῶν ἁμαρτιῶν, προΐκα καὶ δωρεὰν, τουτέστι μὴ δι’ ἀξίαν τῆς ἀγαθουργίας ἡμῶν, μήτε διὰ τὰ προηγησάμενα ἤ παρεπόμενα τῶν ἡμετέρων κατορθωμάτων προσφέρεσθαι αὐτὴν ἡμῖν διδάσκει. Σφαλερὰ γὰρ καὶ ἀβέβαιος ἂν ἐγένετο ἡ τῶν ἁμαρτιῶν ἄφεσις, εἰ νομιστέον ἂν ηὖ, τηνίκα δὴ ἐπιτεύξεσθαι ἡμᾶς αὐτῆς, ὅταν τοῖς προηγησαμένοις τῶν ἀγαθουργημάτων αὐτὴν μισθαρνήσωμεν, ἢ ἀξία ἰκανῶς τῆς τῶν ἁμαρτιῶν ἀφέσεως αὐτὴ ἡ μετάνοια οὖσα τυγχάνῃ·</p>
<p>Ἐπειδὴ ἀδημονοῦσα καὶ στενοχωρουμένη ἡ συνείδησις οὐδὲν ἔργον εὑρίσκειν δύναται, ὃ τῇ τοῦ θεοῦ ὀργῇ αἰτιπαρατάσσοιτ’ ἂν· Καὶ δι’ αὐτὴν τήνδε τὴν αἰτίαν ὁ θεὸς τὸν υἱὸν αὐτοῦ ἡμῖν ἐχαρίσατο, ὥστε μόνον αὐτὸν ἐλαστῆρα γενέσθαι. Διὸ χρὴ ταύτην τὴν τιμὴν καὶ δόξαν τοῦ ἐξιλασμοῦ, μόνῳ τῷ χριστῷ ὀφειλομένην τε καὶ προσήκουσαν, οὐδαμῶς τοῖς ἡμετέροις ἔργοις προσνεμηθῆναι. Οὕτως οὖν καὶ ὁ παῦλος πρὸς ἐφεσίους ἔγραψε· Τῇ χάριτι ἐστὲ σεσωσμένοι, διὰ τῆς πίστεως, καὶ τοῦτο οὐκ ἐξ ὑμῶν· Θεοῦ τὸ δῶρον, οὐκ ἐξ ἔργων, ἵνα μή τις καυχήσηται. Καὶ πρὸς τοὺς ῥωμαίους·</p>
<p>Διὰ τοῦτο ἐκ πίστεως, ἵνα κατὰ χάριν, εἰς τὸ εἶναι βεβαίαν τὴν ἐπαγγελίαν. Τότε γὰρ ἀσφαλῶς καὶ ἀμετακινήτως ἔχει τὸ συνειδὸς ἀμφὶ τὸ πιστεύειν τὴν ἄφεσιν τῶν ἀμαρτιῶν, ὅταν ἀκούῃ, οὐκ ἐξηρῆσθαι αὐτὴν τῆς ἀξίας ἡμῶν, ἀλλὰ χάρισμα εἶναι, καὶ δῶρον τοῦ θεοῦ, διὰ τὸν χριστὸν ἡμῖν διδόμενον. Αὕτη ἄρα ἡ παραμυθία βεβαίατο, καὶ τοῖς περιλύποις καὶ τεθλιμμένοις τὴν ψυχὴν διὰ τὰς ἁμαρτίας ἀναγκαία ἐστι, καὶ τῇ τῶν ἐν ἁγίοις πατέρων διδαχῇ συνᾴδει. ὁ γὰρ ἀμβρόσιος ὧδε που φησί· Διετάγη ὑπὸ τοῦ θεοῦ τοῦτο, σωθῆναι τὸν πιστεύοντα εἰς χριστὸν, χωρὶς ἔργου, μόνῃ τῇ πίστει τῆς τῶν ἁμαρτιῶν ἀφέσεως ἐπιτυγχάνοντα.</p>
<p>Ἡ δὲ τῆς πίστεως λέξις οὐ μόνον τὴν ἱστορικὴν γοῶσιν ἐμφαίνει, ἀλλὰ καὶ τῆς πεποιθήσεως, καὶ συγκαταθέσεως σημαντική ἐστι, τῆς προσοικειούσης ἡμῖν τὴν περὶ ἀφέσεως ἁμαρτιῶν, καὶ δικαιώσεως καὶ ζωῆς αἰωνίου ἐπαγγελίαν, καὶ αὐτὴν τοῖς ἱστορουμένοις περὶ τοῦ χριστοῦ προσήκουσαν. Διὸ κἂν τῷ τῶν ἀποστόλων συμβόλῳ τῇ ἱστορίᾳ τοῦτο ἄρθρον πρόσκειται, πιστεύω ἄφεσιν ἁμαρτιῶν, ὁ καὶ πάντων τῶν ἄλλων κορυφαῖόν ἐστι. Ταύτην γὰρ τὴν χάριν οἷον τέλος καὶ πέρας ὅλης τῆς ἱστορίας λέγων τις εἶναι, οὐκ ἂν ἀφαμαρτάνοι τοῦ ἀληθοῦς· Παθόντος γε καὶ ἀναστάντος διὰ τοῦτο τοῦ χριστοῦ, ὥστε δι’ αὐτὸν τὴν ἄφεσιν ἡμῖν τῶν ἁμαρτιῶν καὶ ζωὴν αἰώνιον δοθῆναι.</p>
</div>