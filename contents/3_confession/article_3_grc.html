<div>
<h4 style="text-align: center;">Τὸ τρίτον.</h4>
<p>Πρὸς δὲ τοῖς εἰρημένοις, ἕν τῶν παρ’ ἑμῖν διδασκομένων καὶ τοῦτό ἐστιν, ὅτι ὁ λόγος, ἥγουν ὁ υἱὸς τοῦ θεοῦ, τὴν ἀνθρωπίνην φύσιν ἐν κοιλίᾳ τῆς μακαρίας ἀειπαρθένου μαρίας ἀνέλαβεν, ἵνα δύο φύσεις, ἡ θεία δηλονότι καὶ ἡ ἀνθρωπίνη, ἐν ἐνώσει ὑποστατικῇ ἀχωρίστως συνδεθεῖσαι, ἀεὶ διατελῶσιν. Εἷς τοίνυν ὁ χριστὸς, ὄντως θεὸς, καὶ ὄντως ἄνθρωπος, τεχθεὶς ἐκ μαρίας τῆς ἀειπαρθένου, ὄντως παθὼν, σταυρωθεὶς, θανὼν, καὶ ταφεὶς, ὥστε τὸν πατέρα ἡμῖν ἀποκαταλλάξασθαι, καὶ θυσίαν γενέσθαι, οὐ μόνον ὑπὲρ τοῦ ἀρχαίου παραπτώματος, καὶ τοῦ ὑπαιτίου τῆς ἀνθρωπίνης φύσεως, ἀλλὰ καὶ ὑπὲρ πάντων, ὅσα παρανομοῦντες οἱ ἄνθρωποι καταδίκης ἄξια ἐργάζονται. ὁ αὐτὸς καὶ εἰς ἅδου κατῆλθε, καὶ ἀληθῶς ἡμέρᾳ τῇ τρίτῃ ἀνέστη, κᾄπειτα εἰς οὐρανοὺς ἀνῆλθε, καθεζόμενος ἐκ δεξιῶν τοῦ πατρὸς, ἀδιαλείπτως καὶ ἀτελευτήτως βασιλεύων, καὶ κυριεύων πάσης τῆς κτίσεως, καὶ ἀγιάζων τοὺς πιστεύοντας εἰς αὐτὸν, πέμψας εἰς τὰς καρδίας αὐτῶν τὸ πνεῦμα τὸ ἅγιον, διευθῦνεν, παρηγοροῦν, καὶ ζωοποιοῦν αὐτοὺς, καὶ δὴ καὶ ὑπερασπίζον αὐτῶν κατὰ τοῦτι διαβόλου, καὶ τοῦ τῆς ἁμαρτίας κράτους. Οὗτος ὁ χριστὸς περιφανῶς καὶ ἐνδόξως ἀπονοστήσειν μέλλει, κρῖναι ζῶντας καὶ νεκροὺς, κατὰ τὸ τῶν ἀποστόλων σύμβολον. Κατακρίνονται δὲ κᾀνταῦθα, ὡς ἐν τοῖς πρὸ τοῦ κεφαλαίοις, αἱ τόδε τῆς πίστεως ἄρθρον κατατρέχουσαι αἱρέσεις.</p>
</div>