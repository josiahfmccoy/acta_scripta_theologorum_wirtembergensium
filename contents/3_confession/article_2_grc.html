<div>
<h4 style="text-align: center;">Τὸ δεύτερον.</h4>
<p>Εἶτα δὲ καὶ τοῦτο διδάσκουσι, μετὰ τὸ τοῦ πρωτοπλάστου ἀδὰμ παράπτωμα, πάντας ἀνθρώπους πατρόθεν τε καὶ μητρόθεν τῇ φύσει ἁμαρτωλοὺς γενᾶσθαι, τουτέστι χωρὶς φόβου τοῦ θεοῦ, χωρὶς πεποιθήσεως τῆς ἐπὶ τὸν αὐτὸν, μᾶλλον δὲ ξῦν ἐπιθυμίᾳ καὶ ἀταξίᾳ, τὸ ἔμφυτον φαῦλον, καὶ μοχθηρὸν ἐνδεδυμένους, προσαγορεύουσι δὲ τὸ ἔμφυτον φαῦλον, καὶ μοχθηρὸν τῆς ἀνθρωπίνης φύσεως, συμφρονουντως, καὶ ἀκολούθως τῇ τῶν ἐν ἁγίοις πατέρων καὶ πάντων τῶν ὀρθοδόξων καὶ εὐσεβῶν ἐν τῇ ἐκκλησίᾳ γνώμη τε καὶ διδαχῇ, τὸ ὑπόδικον, καὶ ἐνοχον τῇ αἰωνίᾳ κατακρίσει πάντων ἀνθρώπων, διὰ τὸ τοῦ πρωτοπλάστου παράπτωμα, ἐφ’ ᾧ πᾶς ἄνθρωπος τέκνον τῆς ὀργῆς τοῦ θεοῦ τῇ φύσει γενάται, καὶ τῷ αἰωνΐῳ θανάτῳ ὑπαίτιος, καὶ ὑποχείριος· Καὶ δη καὶ τὴν παραφθορὰν τῆς ἀνθρωπίνης φύσεως, τὴν ἀπὸ τοῦ ἀδὰμ, παντὶ τῷ ἐμφυεῖσαν, ἤ καὶ τὴν στέρησιν, ἤ τὸ ὑστέρημα τῆς ἀρχῆθεν δικαιοσύνης, καὶ ὁλοκληρίας, ἤ ὑπαχοῆς, καὶ τὴν ἐπιθυμίαν περιέχει.</p>
<p>Ἔτσι δὲ τὸ ὑστέρημα, δεινή τις τυφλότης, καὶ ἄγνοια τοῦ θεοῦ, καὶ ἀχλὺς ἤ ἐπισκότησις τῆς θείας ἐλλάμψεως καὶ θεογνωσίας, ἥτις τῇ ἀνθρωπείᾳ φύσει ὁλοσχερῶς καὶ ἀπταίστως ἔτι ἐχούσῃ ἐνηυγάσατ’ ἂν, καὶ διαστροφὴ τῆς ὀρθότητος· τουτέστι φθορὰ τοῦ ἀμεταπτώτου καὶ διηνεκοῦς τῆς ὑπακοῆς, καὶ τοῦ ἀνυποκρίτου καὶ ἀκραιφνοῦς καὶ ἀνυπερβλήτου τῆς ἀγάπης τοῦ θεοῦ, καὶ τῶν ὁμοίων τούτοις, τῇ εἰλικρινεῖ καὶ οὕπω παραπεπτωκυίᾳ ἀνθρωπίνῃ φύσει θεόθεν ἐγκεχαραγμένων. Λέγοντες τοῦτο τὸ νόσημα, ἤ κακίαν τῆς ἐφθαρμένης τῶν ἀνθρώπων φύσεως, ὄντως ἁμαρτίαν εἶναι, καταγινώσκουσαν καὶ μέχρι τοῦ πανόντος αἰώνιον θάνατον πάντων, τὸν μὴ ἀναγεμνηθέντων διὰ τοῦτε βαπτίσματος καὶ τοῦ ἁγίου πνεύματος.</p>
<p>Οὕτω δι’ ὑπ’ αὐτῶν φρονούντων τε καὶ διδασκόντων, κατακρίνονται οἱ πελαγιανοὶ ἐπονομαζόμενοι, καὶ προσέτι καὶ ἄλλοι, οἵ τινες οὖν, οἱ ἀρνούμενοι τήνδε τὴν ἐκ γενετῆς μοχθηρίαν καὶ φαυλότητα, ἁμαρτίαν εἶναι πρὸς ἀτιμίαν τῆς ἀπολυτρώσεως, καὶ τῶν εὐεργετημάτων τοῦ χριστοῦ, διαμάχονται λέγοντες, τὸν ἄνθρωπον ταῖς οἰκείαις τῆς ψυχῆς δυνάμεσι, οἷόν τε εἶναι τὸν νόμον τοῦ θεοῦ πληρῶσαι καὶ ἐνώπιον αὐτοῦ δικαιωθῆναι.</p>
</div>