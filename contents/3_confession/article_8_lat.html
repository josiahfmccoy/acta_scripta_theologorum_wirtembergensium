<div>
<h4 style="text-align: center; font-style: italic;">VIII.</h4>
<p>Quanquam autem Ecclesia proprie sit congregatio sanctorum, &amp; vere credentium: tamen cum in hac vita multi hypocritae &amp; mali admixti sint, licet uti sacramentis, que per malos administrantur, iuxta vocem Christi: sedent Scribae &amp; Pharisaei in cathedra Moisi &amp;c. Et sacramenta &amp; verbum Dei, propter ordinationem &amp; mandatum Christi sunt efficacia, etiamsi per malos exhibeantur.</p>
<p>Damnant Donatistas, &amp; similes, qui negabant, licere uti ministerio malorum in Ecclesia, &amp; sentiebant, ministerium malorum inutile &amp; inefficax esse.</p>
</div>