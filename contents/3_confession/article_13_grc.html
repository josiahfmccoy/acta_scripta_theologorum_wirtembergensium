<div>
<h4 style="text-align: center;">Τὸ τρισκαιδέκατον.</h4>
<p>Περὶ δὲ τῆς χρήσεως τῶν μυστηρίων διδάσκουσιν,  ὅτι οὐ μόνον εἰς τοῦτο διετάγη, ἵνα σύμβολά τινα, ἢ χαρακτῆρες καὶ γνωρισματα ᾖ, διοριστικὰ τῶν χριστιανῶν καὶ τῶν ἔξω, ἀλλὰ πολλῷ μᾶλλον ὅπως σημεῖά τε καὶ μαρτύρια γένηται τῆς εὐνοίας καὶ χάριτος τοῦ θεοῦ πρὸς ἡμᾶς, εἰς τὸ ἀναζωπυρωθῆναί τε καὶ στερεωθῆναι τὴν πίστιν ἐν τοῖς κοινωνοῦσιν αὐτῶν. Διὸ χρηστέον αὐτοῖς οὕτως, ἵνα προσχωρῇ ἡ πίστις ἡ ἀσπαζομένη πὰς ἐπαγγελίας, τὰς διὰ τῶν μυστηρίων ἐμφαινομένας, καὶ προσοικειουμένας ἡμῖν.</p>
<P>Κατακρίνουσιν οὖν τοὺς ψευδολογοῦντας τὰ μυστήρια, διὰ τὸ ἐπιτελεσθῆναι αὐτὸ τὸ ἔργον δικαιοῦν ἄνευ πίστεως, καὶ μὴ διδάσκοντας τὴν πίστιν ἐν τῇ χρήσει τῶν μυστηρίων παρεῖναι δεῖν, τὴν πιστεύουσαν ἄφεσιν τῶν ἁμαρτιῶν, ἧς οὐκ ἔξ αὐτοῦ τοῦ ἔργου, ἀλλὰ διὰ μόνης τῆς πίστεως ἐπιτυγχάνομεν.</p>
</div>