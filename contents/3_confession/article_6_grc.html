<div>
<h4 style="text-align: center;">Τὸ ἕκτον.</h4>
<p>Ἐχόμενον δὲ τῶν εἰρημένων καὶ τόδε, δεῖν τήνδε τὴν πίστιν οὐκ ἀργὴν καὶ ἄκαρπον εἶναι, ἀλλ’ ὅτι μἀλιστα ἐνεργὸν καὶ καρποφόρον. Καὶ χρῆναι τοὺς πιστοὺς τὰ καλὰ τῶν ἔργων, τὰ ὑπὸ τοῦ θέλημα τοῦ θεοῦ καὶ πρόσταγμα· ἀλλὰ μὴ, ἵνα θαρρῶσι δι’ αὐτῶν τῆς ἔμπροσθεν τοῦ θεοῦ δικαιοσύνης καταξιωθῆναι, Ἡ γὰρ ἄφεσις τῶν ἁμαρτιῶν, καὶ δικαιοσύνη, τῇ πίστει καταλαμβάνεται, καθὼς μαρτυρεῖ καὶ αὐτὴ ἡ τοῦ χριστοῦ φωνὴ, φάσκοντος· ὅταν ποιήσητε πάντα τὰ διαταχθέντα ὑμῖν, λέγετε ὅτι δοῦλοι ἀχρεῖοί ἐσμεν. Οὐ γὰρ δύναται ἡ ἀνθρωπίνη συνείδησις τὸ τῶν ἁμαρτιῶν καθαρὸν καὶ ἀνέγκλητον ἤ ἀθῶον ἑαυτῆς, τῇ δικαιοκρισίᾳ τοῦ θεοῦ ἀντιπαρατάσσειν: καθάπερ λέγει ψαλμὸς ὁ ρμβ. Μὴ εἰσέλθης εἰς κρίσιν μετὰ τοῦ δούλου σοῦ, ὅτι οὐ δικαιωθήσεται ἐνώπιόν σου πᾶς ὁ ζῶν. Καὶ ὁ ἰωάννης ἐν τῇ προτέρᾳ κεφαλαίῳ τῷ πρότῳ φησίν, ἐὰν εἴπωμεν, ἁμαρτίαν οὐκ ἔχομεν, ἑαυτοὺς πλανῶμεν, καὶ ἡ ἀλήθεια οὐκ ἔστιν ἐν ἡμῖν. Ἐὰν ὁμολογῶμεν τὰς ἁμαρτίας ἡμᾶς, πιστός ἐστι καὶ δίκαιος, ἵνα ἀφῇ ἡμῖν τὰς ἀμαρτίας.</p>
</div>