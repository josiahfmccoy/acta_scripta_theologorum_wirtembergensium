<div>
<h4 style="text-align: center; font-style: italic;">XV.</h4>
<p>De ritibus Ecclesiasticis docent,  ritus illos servandos esse, qui sine peccato servari possunt, &amp; ad tranquillitatem &amp; bonum ordinem in Ecclesia conducunt, ut certae feriae, &amp; alii similes ritus.</p>
<p>De talibus rebus tamen admonentur homines, ne conscientiae onerentur, tanquam talis cultus ad salutem necessarius sit.</p>
<p>Admonentur etiam, quod traditiones humanae, institutae ad placandum Deum, ad promerendam gratiam, &amp; satisfaciendum pro peccatis, adversentur Evangelio &amp; doctrinae fidei. Quare vota, &amp; traditiones de cibis &amp; diebus, institutae ad promerendam gratiam, &amp; satisfaciendum pro peccatis, inutiles sint &amp; contra Evangelium.</p>
</div>