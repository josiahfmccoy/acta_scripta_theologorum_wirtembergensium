<div>
<h4 style="text-align: center;">Τὸ ὀκτωκαιδέκατον.</h4>
<p>Περὶ τοῦ ἑκουσίου ἢ αὐτοξουσίν φρονοῦσί τε καὶ διδάσκουσι,  τὸ ἀνθρώπινον βούλημα προαίρεσίν τινα ἔχειν, καὶ ἐλεύθερόν πως εἶναι πρὸς τὸ κατεργάζεσθαι τὴν πολιτικὴν δικαιοσύνην, καὶ τῶν τῷ ἀνθρωπίνῳ λογισμῷ ὑποκειμένων ἓν πρὸ ἑτέρου αἱρεῖσθαι. Μηδαμῶς δὲ χωρὶς βοηθείας καὶ χάριτος καὶ ἐνεργείας τοῦ ἁγίου πνεύματος, αὐτοτελῶς τὸν ἄνθρωπον ἀπόδεκτον τῷ θεῷ γίνεσθαι, κᾀξ ὅλης καρδίας αὐτὸν ἀγαπᾶν τε καὶ φοβεῖσθαι καὶ δὴ καὶ πιστεύειν εἰς αὐτὸν, καὶ τὰς ἀνόμους καὶ ἀτάκτους τῶν ἐπιθυμιῶν τὰς ἐμφύτους ἐκ βάλλειν τῆς καρδίας ἰσχύειν, ἀλλὰ τάδε πάντα ὑπὸ τοῦ ἁγίου πνεύματος, ὃ διὰ τοῦ εὐαγγελίου ἡμῖν δίδοται, ἀποτελεῖσθαι. Φησὶ γὰρ ὁ ἐν ἁγίοις παῦλος, ἐν τῇ α πρὸς κορινθίους κεφαλαίῳ. β. ψυχικὸς δὲ ἄνθρωπος οὐ δέχεται τὰ τοῦ πνεύματος τοῦ θεοῦ, καὶ ἵνα μή τις καινοτομεῖν τι ἡμᾶς κατὰ τοῦτο τὸ κεφάλαιον ὑπολαμβάνη, τὰ τῷ ἐν ὀσίοις αὐγουστίνῳ τοῖς αὐτοῖς σχεδὸν ῥήμασιν, ἐν τῷ τρίτῳ τῶν ὑπογνωστικῶν εἰρημένα μεταφρά σαντες προσθήσομεν. Λέγει γοῦν ἐκεῖνος ὧδε.</p>
<p>ὁμολογοῦμεν εἶναί τε ἑκούσιον ἐν πᾶσιν ἀνθρώποις, κρῖνον μὲν κατὰ λόγον, οὐκ ἐπιτήδειον δὲ, τῶν πρὸς θεὸν χωρὶς θεοῦ ἥτοι ἐπιχειρεῖν ἢ ἀποτελεῖν τι, ἀλλ’ ἰκανὸν μόνον τὰ τοῦ παρόντος βίου καὶ χρηστὰ καὶ φαῦλα προαιρεῖσθαι. Χρηστὰ λέγω τὰ τῇ φύσει ἐφικτὰ, καὶ ὑπ’ αὐτῆς γινόμενα· οἷον δὴ τὸ βούλεσθαι γεωπονεῖν, βούλεσθαι φαγεῖν τε καὶ πιεῖν, βούλεσθαι φίλον τινὰ ἢ ἐνδύματα ἔχειν, βούλεσθαι οἰκοδομεῖν, γαμεῖν βούλεσθαι, καὶ βοσκήματα τρέφειν, καὶ τέχνὴν μανθάνειν τῶν διαφόρων καλῶν, καὶ δὴ ὅτι οὖν βούλεσθαι τῶν τοῦ ἐνθάδε βίου. Ἃ τινα μὲν πάντα οὐκ ἄνευ τῆς θείας κυβερνήσεως ὑφίσταται, ἀλλ’ ἐξ αὐτῆς καὶ δι’ αὐτῆς καὶ τὸ νῦν ὄντα διατελεῖ, καὶ τοῦ εἶναι ἤρξατο. ἀνάπαλιν δὲ φαῦλα ἢ κακὰ λέγω, οἱονεὶ τὸ εἰδωλολατρεῖν βούλεσθαι, ἢ ἀνθρωποκτονεῖν, καὶ τὰ λοιπὰ τούτοις ἀδελφά.</p>
<p>Τῶνδε οὕτως ἐχόντων,  ἀποδοκιμάζονται οἵτε πελαγιανοὶ, καὶ ἄλλοι πάντες, οἱ λέγοντες ἡμᾶς χωρὶς πνεύματος τοῦ ἁγίου καὶ τῆς χάριτος ταῖς φυσικαῖς μόνον δυνάμεσιν οἵους τε εἶναι τὸν θεὸν ὑπὲρ πάντα ἀγαπᾶν καὶ τὰς ἐντολὰς αὐτοῦ τηρεῖν. Εἰ γὰρ καὶ τὰ ἔξωθεν φαινόμενα ἔργα ἀπεργάζεσθαί πως ἡ φύσις δύναται, οἱονεὶ κρατεῖν τῶν χειρῶν, ἵνα μὴ κλέψωσι τὸ ἀλλότριον, ἢ φονεύσωσιν, ὅμως τὰς ἐσωτέτω ὁριμὰς καὶ διαθέσεις τῆς τε διανοίας καὶ καρδίας ἀδυνατεῖ παντάπασι σπουσαίας καὶ ἀμέμπτους ἀποτελεῖν· ἥγουν τὸν φόβον τοῦ θεοῦ, τὴν πεποίθησιν ἐπὶ τὸν αὐτὸν στερεὰν καὶ ἀπερίτρεπτον, τὴν ἁγιότητα, καὶ ἀνεξικακίαν, ἢ ὑπομονὴν, καὶ λοιπά.</p>
</div>