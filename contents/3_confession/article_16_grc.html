<div>
<h4 style="text-align: center;">Τὸ ἑκκαιδέκατον.</h4>
<p>Περὶ τῶν πολιτικῶν διδάσκουσι,  πάσας τὰς εὐνομουμένας πολιτείας καὶ ἀρχὰς ἐν κόσμῳ καλάς τινας διατάξεις καὶ διακοσμήσεις εἶναι, ὑπὸ τοῦ θεοῦ κατασταθείσας, καὶ τῶν ἀπηγορευμένων οὐκ εἶναι τοῖς χριστιανοῖς τὸ ἄρχειν τῶν ἄλλων, καὶ δίκας δικάζειν κατὰ τούς τε τῶν αὐτοκρατόρων νόμους καὶ ἄλλους τοὺς κακούργους καὶ παρανομοῦντας κατὰ τὸ πρόσταγμα τῶν νόμων κολάζειν καὶ τιμωρεῖθαι. Ἔτι δὲ πολεμεῖν, στρατηλατεῖν, πραγματεύεσθαι, ὠνῇ καὶ πράσει χρῆσθαι, κτήματα κατέχειν, ὄρκους διδόναι, ἐὰν οἱ ἄρχοντες κελεύωσι, γαμεῖν τε καὶ γαμεῖσθαι.</p>
<p>Κατακρίνουσι δὲ κᾀνταῦθα, ὡς ἐν τοῖς ἄνω, τοὺς ἀναβαπτιστὰς,  μηδὲν τῶν προσειρημένων τοῖς χριστιανοῖς προσήκειν φλυαροῦντας.</p>
<p>Καὶ δὴ καὶ ἄλλους τοὺς τὴν εὐαγγελικὴν ὁλοκληρίαν καὶ τελειότητα οὐκ ἐν τῷ φόβῳ τοῦ θεοῦ, κᾂν τῇ τίστει, ἀλλ’ ἐν αὐτοβολῇ τῶν κτημάτων, καὶ προσδόσει τῶντε τέκνων καὶ γυναικῶν,  καὶ συνελόντι φᾶναι, ἐν τῷ μηδὲν ποιεῖν τῶν ἄρτι λεχθέντων κεῖσθαι διδάσκοντας.</p>
<p>Τὸ γὰρ εὐαγγέλιον οὐ περὶ τῶν ἐξωτέρων καὶ προσκαίρων, ἀλλὰ περὶ τῶν ἐσωτέρων τε καὶ αἰωνίων λαλοῦν,  τὴν ἀΐδιον τῆς καρδίας δικαιοσύνην αἰακηρύττει, καὶ μήτε τὰ τῆς πολιτείας, μήτε τὰ τῆς οἰκονομίας καταλύει, ἀλλὰ τηρεῖν καὶ διασώζειν ταῦτα κελεύει, ὡς τὰ ἀληθῶς ὑπὸ τοῦ θεοῦ διατεταγμένα, κᾂν αὐτοῖς τὴν ἀγάπην τὴν χριστιανοῖς προσήκουσαν, καὶ τὰ τῷ ὄντι καλὰ τῶν ἔργων, ἑνὶ ἐκάστῳ κατὰ τὴν οἰκείαν κλῆσιν ἐπιτηδεύειν προστάττει. Τοιγάρτοι τῶν ὀφειλομένων καὶ ἀναγκαίων ἐστὶ, τοὺς χριστιανοὺς τοῖς ἄρχουσι πείθεασθαι καὶ ὑπακούειν, καὶ τὰ ὑπ’ αὐτῶν νομοθερούμενα φυλάττειν, χωρὶς ἁμαρτίας γε φυλάττεσθαι δυνάμενα. Ἐὰν γὰρ παρεκτὸς τοῦ ἁμαρτάνειν τὰ πρὸς τῶν ἀρχόντων παρηγγελμένα ποιεῖν τις οὐ δύνηται, τῷ θεῷ μᾶλλον ἢ τοῖς ἀνθρώποις πειθαρχητέον, κατὰ τὸ γεγραμμένον ἐν πράξεσι τῶν ἀποστόλων κεφ. εʹ.</p>
</div>