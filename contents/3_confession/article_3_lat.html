<div>
<h4 style="text-align: center; font-style: italic;">III.</h4>
<p>Item docent, quod verbum, hoc est, filius Dei, assumserit humanam naturam, in utero beatae Mariae virginis, ut sint duae naturae, divina &amp; humana, in unitate personae inseperabiliter coniunctae, unus Christus, vere Deus, &amp; vere homo, natus ex virgine Maria, vere passus, crucifixus, mortuus, &amp; sepultus, ut reconciliaret nobis Patrem, &amp; hostia esset non tantum pro culpa originis, sed etiam pro omnibus actualibus peccatis hominum. Idem descendit ad inferos, &amp; vere resurrexit tertia die, deinde ascendit ad coelos, ut sedeat ad dexteram patris, &amp; perpetuo regnet &amp; dominetur omnibus creaturis, sactificet credentes in ipsum, misso in corda eorum spiritu sancto, qui regat, consoletur, ac vivificet eos, ac defendat adversus diabolum &amp; vim peccati. Idem Christus palam est rediturus, ut iudicet vivos &amp; mortuos resuscitatos, iuxta Symbolum Apostolorum.</p>
</div>