<div>
<h4 style="text-align: center; font-style: italic;">XIII.</h4>
<p>De usu Sacramentorum docent,  quod Sacramenta instituta sint, non modo, ut sint notae professionis inter homines, sed multo magis, ut sint signa &amp; testimonia voluntatis Dei erga nos, ad excitandam &amp; confirmandam fidem in his, qui utuntur eis. Itaque utendum est Sacramentis ita, ut accedat fides, quae credat promissionibus, quae per Sacramenta exhibentur &amp; ostenduntur.</p>
<p>Damnant igitur illos, qui docent, quod Sacramenta ex opere operato iustificent, nec docent, fidem requiri in usu Sacramentorum, quae credat remitti peccata.</p>
</div>