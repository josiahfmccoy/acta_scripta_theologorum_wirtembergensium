<div>
<h4 style="text-align: center; margin-top: 0;">
    Τῼ ΠΑΝΑΓΙΩΤΆΤῼ<br />
    ΚΑῚ ΟἸΚΟΥΜΕΝΙΚῼ ΠΑΤΡΊΑΡΧῌ,<br />
    <span style="font-weight: normal;">
        κυρίῳ Ἱερεμίᾳ, ἀρχεπισκόπῳ Κωνσταντινουπόλεως,<br />
        νέας ῥώμης, κυρίῳ θεοφιλεστάτῳ.
    </span>
</h4>
<p style="text-align: center;">χαίρειν ἐν χριστῷ.</p>
<p>ΕΔΕΞΆΜΕΘΑ τὴν τιμίαν ἐπιστολὴν τῆς ἁγιότητός σου, θεοφιλέστατε κύριε, ἐνισταμένου τοῦ νῦν ἔτους: ἣ τοσούτῳ μείζονα τὴν χαρὰν ἤνεγκεν ἡμῖν: ὅσῳ μετὰ διακαεστέρου τοῦ πίθου, πολὺν ἤδη χρόνον ἡμῖν προσεδεδόκητε. Εὐχαριστοῦμεν οὖν ἐκ ψυχῆς: πρῶτον μὲν, τῷ ἀληθινῷ ἡμῶν θεῷ, καὶ σωτῆρι χριστῷ: εἶτα δὲ, τῇ τιμίᾳ σου ἁγιότητι: τῷ μὲν, οὕτω πατρικῶς τὸ πρᾶγμα ᾠκονομηκότι: τῇ δὲ, οὕτω Φιλοφρόνως πρὸς ἡμᾶς ἐσχηκυίᾳ, καὶ ἐχούσῃ. Τῷ γὰρ ὄντι, οὐδαμῶς μικρὸν τὸ εὐεργέτημα, οὐδε μικρὰ ἡ τιμὴ: τὸ, ἐν οὕτως ὑψηλῷ βαθμῷ ἀξιώματος οὖσαν τὴν ἁγιότητά σου, ἡμᾶς πάμπολυ αὐτῆς ὑποβεβηκότας, ἀποκρίσεως ἀξιῶσαι. Ποίας δὲ ἀποκρίσεως; σοφῆς μὲν, καὶ εὐσεβοῦς μάλιστα, περί τε τοῦ ποιμένος τοῦ καλοῦ, καὶ περὶ τῆς βασιλείας τῶν οὐρανῶν: πατρικῆς δὲ καὶ κηδεμονικῆς πάνυ, ὑπὲρ ἡμῶν τῆς σωτηρίας: ὅπως δηλαδὴ τῇ ὑγιᾷ πίστει, καὶ ταῖς σωτηρίοις ἐντολαῖς, ταῖς ὑπὸ τοῦ ἀρχιποιμένος χριστοῦ, διὰ τῶν θεοπνεύστων ἑαυτοῦ διακρίνων προστατιομένους, ἄνευ νεωτερισμοῦ καὶ χωλαίσεως ἀεὶ ἐμμένωμεν: καὶ τοὐντεῦθεν τῆς ἐν τοῖς οὐρανοῖς βασιλείας τυγχάνωμεν. Οὕτως ἄρα σοφῶς τε καὶ Φιλοστόργος, ἡ ἀγιότης ἡ σή. Ἴστω τοίνυν αὐτὴ, ἡμῖν οὐδὲν μᾶλλον σπουδάζεσθαι τούτων. Ὁ μὲν γὰρ ἀρχιερεὺς ὁ ῥωμαίος, νεωτερισμὸν ἡμῖν ἐγκαλεῖ: διότι πρὸ πεντήκοντα ἐτῶν, διὰ ἀνδρὸς, θείᾳ ἐλλάμψει, καὶ ζήλῳ τῆς ἀληθείας, διαφέροντος, Μαρτίνου τοῦ Λουτῆρος, καὶ βελτίω διδαχθέντες, οἱ περὶ τοῦς ἐνταῦθα τόπους, καὶ ἀλλαχοῦ τῆς γερμανίας πολλοὶ, τῶν ταῖς θείαις γραφαῖς λίαν μαχομένων εὐείνου δογμάτων καὶ παραδόσεων ἀπεχώρησαν. Οἱ δὲ θεοσεβέστατοι ἄρχοντες καὶ θεολόγοι ἡμῶν, ἐπιτομὴν τῆς ἀρχαίας, καὶ ἐκ τοῦ παραδείσου ἐφ’ ἡμᾶς περιελθούσης, πίστεως, συγγραψάμενοι: πρὸ τεσσαρακοντα τεσσάρων ἐτῶν, τῷ ἀοιδίμῳ ἐν Αὐτοκράτορσι, Καρόλῳ τῷ πέμπτῳ, τότε ἐν Αὐγούστῃ, τῶν Οὐινδελικῶν πόλει, σύναξιν ἄγοντι, ἐπιδιδόντες, τῆς ἑαυτῶν ὀρθοδοξίας λόγον ὑπέσχον: ἥτις ἐπιτομὴ καὶ Αὐγουσταία ὁμολογία διὰ τοῦτο ἐπεκλήθη: ἧς ἔτι καὶ νῦν ἡμεῖς ἐχόμεθα. Ταύτην οὖν τὴν τῶν μακαριτῶν πατέρων ἡμῶν περιβόητον ἐξομολόγησιν (δὲ ἥν, ἀπὸ πολλῶν μεχρὶ δεῦρο ἐτῶν, μυριάδες μαρτύρων ἐγένοντο) τῇ σου ἁγιότητι, πρὸ πέντέ που μηνῶν, πρὶν τὰ αὐτῆς περιπόθητα χράμματα ἐλθεῖν, ἐπέμψαμεν: ἐλπίζοντες, ἡμᾶς, εἰ τάχα καὶ περί τινα διαλλάττομεν ἔθιμα, διὰ τὸ πάμπολυ ἐκτετοπισμένον ἡμῶν: πάντως γ’ οὖν εἰ τοῖς κυρίοις τῆς σωτηρίας κεφαλαίοις, μὴ νεωτερίζην: ἀλλατὴν ὑπὸ τῶν ἁγίων ἀποστόλων τε καὶ προφητῶν, καὶ τῶν θεοφόρων πατέρων καὶ πατριαρχῶν, καὶ τῶν ταῖς θεοσδότεις γραφαῖς ἐπῳκοδομημένων ζ. Συνόδων, παραδοθεῖσαν πίστιν (ὅσον ἡμᾶς γε συνιέναι) περιπτύσσεσθαί τε, καὶ διαφυλάττειν. Τοιγαροῦν, ἐν τῷ παρόντι οὐκ ἐκρίναμεν δεῖν, διὰ πλειόνων τῇ ἁγιότητί σου ἐνοχλεῖν: ὡς ἄλλως περὶ τὸ τὰς ἑαυτοῦ ἐκκλησίας πιστότατα ποιμαίνειν, καὶ τὰ πρὸς τὴν σωτηρίαν αὐτῶν φέροντα φιλαγρύπνως σπουδάζειν, ἀσχολωτάτῃ οὔσῃ: ἀλλὰ τὸν σοφωτάτην αὐτῆς, καὶ θεοσεβεστάτην, περὶ ἦς ἐπέμψαμεν ὁμολογίας, κρίσιν, καὶ ἀπόκρισιν περιμένειν: ἤν καὶ ἐν τῷ ἰκνουμένῳ καιρῷ (μόνον μὴ ἐπαχθεῖς τῇ ἁγιότητί σου ὦμεν) ἡμῖν πατρικῇ ψυχῆς διαθέσει γένεσθαι, μετὰ πάσης εὐλαβείας καὶ ταπεινώσεως δεόμεθα: εἰ ἄρα ὁ οἰκτίρμων οὐράνιος πατὴρ, διὰ τοῦ ἀγαπητοῦ ἑαυτοῦ υἱοῦ, τοῦ μόνου κοινοῦ σωτῆρος ἡμῶν, ἡμᾶς ἐκατέρωθεν ποιήσειεν: εἰκαὶ πλεῖστον ἀλλήλων ταῖς οἰκήσεσι διορίσμεθα: ἀλλὰ τῇ περὶ τὴν ὀρθοδοξίαν γε συναφείᾳ ἐγγὺς ἀλλήλων εἶναι: καὶ τὴν Κωνσταντίνου τε, καὶ τὴν Τύβιγγαν, χριστιανικῆς ὁμοδοξίας καὶ ἀγάπης δεσμῷ ἀλλήλαις συνδεῖσθαι: οὗτινος οὐδὲν ἂν ἡμῖν εὐκτότερον γένοιτο. Πάντως γὰρ, οὐδένα θεμέλιον ἄλλον τῆς πίστεως (κατὰ τὴν φιλοφρονεστάτην τῆς ἁγιότητός σου εὐχὴν) παρὰ τὸν κείμενον (ὅς ἐστιν ὁ ἀκίνητος ἀκρογωνιαῖος λίθος, χριστὸς, ἡ αὐτο αλήθεια) τηρεῖν σὺν θεῷ ἐνθυμούμεθα, ἀνεωτερίστως τὲ καὶ ἀχωλάντως. Ἔρρωσο, παναγιώτατε κύριε, μετὰ τοῦ σεμνοτάτου σου πρεσβυτερίου: ἐπιπολὺ τῆς χριστωνόμου ποίμνης εὐτυχῶς προνοῶν: καὶ ἡμᾶς συγγνώμης τε ἀξιῶν, καὶ εἰς τὴν πατρικὴν σου κηδεμονίαν εὐνοικῶς ἀναλαμβάνων. Ἀπο Τυβίγγης, τῇ κʹ. Μήνος Μαρτίου, ἔτει τῆς σωτηρίας αφοε.</p>
<p style="text-align: right;">
    Ἰάκωβος ὁ Ἀνδρέου, τῆς θεολογίας διδάσκαλος:<br />
    τῆς τε ἐν Τυβίγγῃ ἐκκλησίας πραιπόσιτος,<br />
    καὶ τῆς ἐνταῦθα ἀκαδημίας καγκελλάριος.
</p>
<p style="text-align: right;">
    Μαρτῖνος ὁ Κρούσιος,<br />
    ἐν Τυβίγγῃ τῆς λατινίδος τε καὶ ἑλλάδος παιδείας διδάσκαλος.
</p>
</div>